Българи в Германия - Северен Рейн-Вестфалия
Добре дошли на страницата с полезна информация за българите, живеещи в Nordrhein-Westfalen. Страницата е създадена, за да предоставя контакти и лесна връзка с българи в Северен Рейн-Вестфалия.

Bulgaria flag
Wappenzeichen_NRW
Идеята
В Интернет има много неточни и грешни контакти на мой сънародници работещи и предлагащи услуги в Германия. Търсенето на бългаски лекари, зъболекари, заведения, хранителни магазини и други изисква доста време и усилия. Човек трябва да се рови в няколко фейсбук групи за да намери даден контакт. Аз работя като софтуерен специалист и така се роди идеята за този сайт. Искам намирането на тези контакти да става по-лесно и информацията да е възможно най-актуална и точна. Събирането на тази информация се оказа доста трудна задача, но с вашата помощ с броя им нараства всеки ден.

Освен контактите искам да побликувам статии по теми, които са интересни за мойте сънародници. Надявам се постовете за данъците, жилища, застраховки, образование и много други теми за живота в Германия, да са полезни и за теб.

За сайта
В момента страницата предлага повече от 70 контакта на български лекари, зъболекари, хранителни магазини, ресторанти, правни услуги и много други. За по-лесно търсене можеш да използваш филтрите за категория, град или лекарски специалности. Старая се да проверявам всичко контакти, но често има неточности.

Меню
В Лекари ще намериш контакти на бългаски лекари. Можеш да използваш филтър за град и лекарска специалност. Не очаквай на дадените телефони да ти отговори някой говорещ български. Повечето лекари работят в кабинети (Praxis) с други колеги и най-добре е да си запазиш час (Termin) при българския специалист. В контакта има и връзка към интернет сайта на лекаря (най-често е сайта на практиката (Praxis), в която работи). В тези сайтове понякога може да си запишете час онлайн (Online Terminvergabe). Не забравяй да посочиш, че искаш да бъдеш прегледан от българския лекар.

Във Фирми ще намериш разнообразни контакти на българи. Хранителни магазини, заведение, застраховки, счетоводство са най-често търсените категории. Тук може да намериш също контакти на български адвокати, брокери, преводачи и дори български културни дружества (ако ти се танцуват народни танци например) и българско училище.

В рубриката Полезно ще намериш съвети за важни теми за живота в Германия. Статиите са подредени по категотии като данъци, работа, жилища, автомобили, застраховки и много други. Тук ще намериш полезна информация как да помагаш финансово на родител пенсионер в България, кои са важните застраховки в Германия, какво е данъчна декларация и как работи анъчната система в Германия, може ли да караш автомобил с бългаски номера и дали е разрешено да шофираш с българска книжка в Германия. Ако имаш деца сигурно ще ти е интересно да прочетеш за училищата и образователната система в Германия.

В менюто Повече ще намериш фирмите, които са дали повече информация за дейноста си.

Форум
Това е препратка към Форума на родени в България. Според мен най-добрия форум за българи живеещи в чужбина. Човек може да научи много от коментарите и мненията на сънародници живеещи по цял свят.

Връзка с мен
Ако имаш полезна информация, идея или интересна тема, които искаш да видиш тук, моля не се колебай да се свържеш с мен. Може да използваш формата за контакт от Контакти или да ми пишеш на info@nrw-bulgaria.eu.

Надявам се скоро страницата да разполага и със секция за българи предлагащи и търсещи работа в Германия.

Ако НЕ искаш твоите контакти да бъдат показани тук, моля пиши на info@nrw-bulgaria.eu

Авторът на тази страницa НЕ носи отговорност за неточна и/или некоректна информация.